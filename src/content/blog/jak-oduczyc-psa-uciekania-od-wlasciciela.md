---
title: "Jak oduczyć psa uciekania od właściciela?"
pubDate: "2022-09-29"
description: ""
categories: 
  - "psy"
heroImage: "/Jak-oduczyc-psa-uciekania-aplikacja-znajda-org.jpg"
---

Utrata czworonoga jest przerażającym doświadczeniem. Ucieczka – także dla psa - jest bardzo niebezpieczna. Może wpaść pod samochód, zostać zaatakowany przez inne zwierzę, albo zgubić się tak, że nie będzie w stanie odnaleźć drogi powrotnej. Każda taka sytuacja to powód do stresu zarówno dla psa, jak i opiekuna. Dlatego jeśli pupil ucieka, trzeba to jak najszybciej zmienić. Jednak jak oduczyć psa uciekania?

# Dlaczego psy uciekają?

Odpowiedź na to pytanie jest w gruncie rzeczy prosta. Najczęściej sprowadza się do tego, że pies nie słucha i ucieka, bo ma to już w genach. Należy pamiętać, że zwierzę ma naturalną potrzebę eksplorowania terenu i węszenia.  Podczas spaceru wykaże większe zainteresowanie otoczeniem, niż kontaktem z Tobą. Jeśli jednak pies ucieka i nie chce wracać mimo prób przywołania, należy wtedy do takiego problemu podejść poważnie. Poszukaj przyczyn takiego zachowania i znajdź  najlepsze rozwiązanie. 

Jednym z głównych powodów uciekania naszych pupili jest poszukiwanie partnerki. Nie dziw się, że niewykastrowany pies ucieka z posesji, jeśli wyczuwa [cieczkę psa](https://blog.znajda.org/cieczka-u-psow-jak-nie-zwariowac/) w pobliżu. W tym przypadku możemy zabezpieczyć ogrodzenie i uniemożliwić psu uciekanie. Dobrym rozwiązaniem będzie także podjęcie decyzji o kastracji. 

## Jak oduczyć psa uciekania z podwórka?

Najlepiej zacząć od obserwacji jego zachowania. Podpatrz, jak zachowuje się Twój pies, czym jest najbardziej zainteresowany i kiedy ucieka z podwórka. Pamiętaj, że najczęstszym powodem ucieczek jest to, że zwierzak się nudzi.  Odpowiednim rozwiązaniem tego problemu jest rozpoczęcie wychodzenia na dłuższe spacery.

Zaleca się, by długa przechadzka była połączona z zabawą i intensywną aktywnością. Pies powinien mieć możliwość swobodnego węszenia, poznawania nowego terenu oraz kontaktu z innymi zwierzętami. Wracający z urozmaiconej wędrówki psiak potrzebuje więcej czasu na regeneracje. Nie ma już takiej siły ani chęci na oddalanie się z posesji. 

## Jak oduczyć psa uciekania na spacerach?

Jeśli Twój zwierzak próbuje uciekać podczas wspólnych spacerów, warto zakupić dobrą smycz dla psa, aby móc kontrolować jego ruch. 

W domu rozpocznij naukę przywoływania psa. Przydatna będzie komenda ,,do nogi”, ,,wróć” lub „do mnie”. Szkolenie zacznijcie w bezpiecznym miejscu, czyli tam, gdzie Twój pies czuje się najbezpieczniej. Ważne jest to, aby nie było tam bodźców, które mogą rozproszyć czworonoga. 

Nagradzaj psa za każde poprawne wykonanie komendy. Pamiętaj, by być konsekwentnym - nie nagradzaj go, jeśli ten przyjdzie sam, bez żadnego przywołania. Smakowita nagroda musi być na tyle silnym bodźcem, że pupil będzie chciał ją od Ciebie wymusić. 

## [Jak znaleźć psa](https://blog.znajda.org/uciekl-pies-jak-szybko-go-znalezc/), który uciekł? 

Jeśli mimo wszelkich działań, które miały zapobiec ucieczce, psu udało się oddalić, należy szybko działać. Napisz najszybciej jak możesz [ogłoszenie o zaginięciu psa](https://blog.znajda.org/gdzie-zglosic-zaginiecie-psa/). Powiadom również wszystkie osoby, które mogą pomóc w poszukiwaniach. Sprawdźcie wszystkie trasy spacerowe, z których najczęściej korzystacie. 

Podsumowując. upewnij się, że Twój pies dostaje od Ciebie codziennie wystarczająco dużo fizycznej i psychicznej stymulacji. Dzięki temu Twój pupil nie będzie musiał szukać dodatkowych atrakcji na zewnątrz. Upewnij się również, że ogród jest odpowiednio ogrodzony.
