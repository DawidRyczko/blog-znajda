---
title: "Uciekł pies! Jak szybko go znaleźć?"
pubDate: "2022-08-31"
description: ""
categories: 
  - "psy"
heroImage: "/Uciekl-pies-Jak-szybko-go-znalezc-znajda-ogloszenia.jpg"
---

Każdy z właścicieli czworonogów zna ten problem – spuszczamy psa ze smyczy, by mógł swobodnie pobiegać w nieco odosobnionym miejscu, i nagle… ucieka – coś zobaczy, wyczuje, a my tracimy go z oczu. Co zrobić? **Jak znaleźć psa, który uciekł?** 

## **Dlaczego w ogóle pies ucieka?**

Niestety – ucieczki i zaginięcia zdarzają się także bardzo ułożonym i na co dzień niesprawiającym problemów psom. Nie obwiniaj się, niektóre rasy mają „genetyczne predyspozycje” – ich silny instynkt łowiecki sprawia, że pobiegną za mijanym zającem czy sarną bez względu na nawoływanie opiekuna. Jeśli piesek przebywa na podwórku, koniecznie upewnijcie się, że zarówno brama, jak i furtka są dokładnie zamknięte, a ogrodzenie nie jest uszkodzone ani… podkopane. 

Młode – i bardzo żywotne – czworonogi mogą bowiem zdecydować się na samowolne poznawanie świata.

## **Jak znaleźć psa?**

- Postaraj się zachować spokój, zawołaj psa, udaj się w kierunku w którym biegł – cały czas go wołając. Nasłuchuj – być może wszedł w miejsce, z którego nie może się wydostać i to dlatego nie jest w stanie wrócić, gdy go wołasz. Jeśli pies uciekł podczas spaceru z inną osobą niż jego stały opiekun, warto, by człowiek którego zwierzę zna i którego głos rozpozna włączył się w poszukiwania. 

- Jeśli samodzielne poszukiwania nie przynoszą efektu, dobrze jest poinformować o tym, że pies uciekł w najbliższej okolicy. Dokładnie opisz wygląd zwierzaka lub zamieść w [ogłoszeniu o zaginięciu psa](http://znajda.org/) jego zdjęcie i poinformuj, gdzie ostatnio go widziałeś. Możliwe, że komuś udało się znaleźć zwierzaczka i teraz to szuka kontaktu z właścicielem. Podaj swój numer telefonu oraz – opcjonalnie – adres. 

- Sprawdź wszystkie grupy w mediach społecznościowych związane z okolicą, w której mieszkasz lub w której zaginął pies. Bardzo często ludzie informują, że widzieli błąkającego się lub wymagającego pomocy czworonoga i szczegółowo opisują miejsce jego ostatniego pobytu. 

- Jeśli zastanawiasz się, jak znaleźć psa, który uciekł, a wyżej wymienione metody nie przynoszą efektu, koniecznie skontaktuj się ze strażą miejską, lokalnym Centrum Zarządzania Kryzysowego, schroniskami i gabinetami weterynaryjnymi w okolicy. Być może ktoś zauważył twojego pupila i powiadomił odpowiednie służby lub sam dostarczył psiaka do schroniska lub weterynarza. 

## **Gdy szczęśliwie odnajdziesz pupila – zapobiegaj!**

Po tym, jak już odnajdziesz pieska, ważne by zapobiec podobnej sytuacji w przyszłości. Upewnij się, że ogrodzenie działki, na której przebywa zwierzę, jest szczelne – być może nie zauważyliście drobnej dziury lub podkopania. Aby w przyszłości nie martwić się, jak znaleźć psa – uciekiniera, dobrze jest także wypracować ze zwierzakiem system powrotu do właściciela. Przydadzą się do tego przysmaki – naucz pupila, że za powrót po zawołaniu otrzyma nagrodę. Do obroży psa przypnij jego imię oraz podstawowe dane, które umożliwią kontakt z Tobą w razie znalezienia zwierzęcia. Przy najbliższej wizycie u weterynarza zaczipuj zwierzaka. Dzięki temu, jeśli ktoś go znajdzie i odwiezie do dowolnego gabinetu, lekarz będzie w stanie skontaktować się z właścicielem psa.
