---
title: "Bezpieczna smycz dla dużego psa. 5 ciekawych propozycji"
description: ""
pubDate: "2022-10-09"
categories: 
  - "psy"
heroImage: "/Bezpieczna-smycz-dla-duzego-psa.jpg"
---

Powiedzenie „małe dzieci – mały kłopot…” sprawdzi się również w kontekście pupili. Większy pies wymaga często odpowiedniego wyposażenia – należy liczyć się z tym, że taki czworonóg je więcej, a jego posłanie musi być odpowiednio duże. Psa ras średnich i dużych należy także odpowiednio zabezpieczyć w trakcie spacerów. Koniecznie zadbaj o odpowiednią obrożę oraz smycz dla psa. 

## **Jaka smycz dla szczeniaka?**

Akcesoria dla szczeniąt mają to do siebie, że dość szybko przestają być adekwatne do rozmiaru i siły zwierzęcia. Na tym etapie nie musisz inwestować w najlepsze smycze, ważne, by były bezpieczne i zabezpieczyły psa przed ewentualną ucieczką – im młodszy pupil, tym bardziej prawdopodobne, że nie posłucha opiekuna. Odradzamy także zakup smyczy dla dużego psa, gdy czworonóg jest jeszcze szczeniakiem. Smycze automatyczne przeznaczone dla ras średnich i dużych są cięższe i mogą utrudniać maluchowi chodzenie. 

## **Czemu** **dobra smycz dla psa** **jest tak ważna?**

Smycz pełni wiele funkcji, jednak ta podstawowa, to zabezpieczenie psa przed ucieczką. Zdarza się, że pupile nie słuchają na spacerze komend i puszczone wolno, nawet na prywatnym terenie, nie trzymają się nogi. [Jak znaleźć psa](https://blog.znajda.org/uciekl-pies-jak-szybko-go-znalezc/), który ucieka i nie reaguje na nawoływanie? Odpowiedź jest prosta – nie spuszczać go, dopóki trening nie przyniesie zadowalających efektów. Tu przechodzimy do kolejnej zalety smyczy dla psa – to akcesorium, które pozwala tresować psa, uczyć pożądanych przez opiekuna zachowań i komend. Przyczyn niesubordynacji zwierzęcia może być sporo – kłopoty behawioralne, instynkt łowcy, a także  młody wiek lub – niezwykle kłopotliwa dla pupili i właścicieli - [cieczka u psa](https://blog.znajda.org/cieczka-u-psow-jak-nie-zwariowac/). 

Wybierając smycz daj się także ponieść wyobraźni i wyraź siebie! Stylowa lub kolorowa smycz może pełnić funkcję ciekawego dodatku. Poza tym – charakterystyczne akcesoria mogą wypływać na bezpieczeństwo zwierzęcia. Pisząc [ogłoszenie o zaginięciu psa](https://blog.znajda.org/gdzie-zglosic-zaginiecie-psa/) możesz zaznaczyć, jaki kolor i wzór miały obroża i smycz, a spacerując wieczorami – poprzez wybór odblaskowych i jaskrawych odcieni – zapewniasz i sobie, i psu sobie lepszą widoczność. 

## **Najlepsza smycz dla psa** **– duże i średnie rasy**

W zależności od charakteru, wieku i aktywności naszego psa, wybór smyczy jest inny. Na rynku znajdziemy rozmaite warianty – smycze parciane, plecione, skórzane, linki, taśmy czy smycze automatyczne. Który najlepiej sprawdzi się dla dużego psa? 

### 1\.     **Smycz z rączką, krótka**

To najpopularniejsza smycz, która sprawdzi się w zasadzie dla każdego psa; najchętniej wybierana przez opiekunów posłusznych czworonogów, które na spacerach są spuszczane, a smycz ma za zadanie jedynie bezpiecznie doprowadzić pieska do celu. Sprawdzi się też podczas oduczania psa ciągnięcia.

### 2\.     **Smycz automatyczna**

Jeśli zastanawiacie się, jaka smycz dla dużego psa spełni wasze oczekiwania, z pewnością będzie to właśnie smycz automatyczna. Umiejscowiony w specjalnej rączce mechanizm automatycznie rozwija i zwija linkę lub taśmę, dając psu swobodę ruchów. Pamiętajmy jednak, że ten rodzaj akcesorium nie sprawdzi się u szczeniąt, które wymagają większej kontroli oraz nie oduczy psów ciągnących, idealnie nada się jednak dla „uciekinierów” , których lepiej nie spuszczać ze smyczy. 

### 3\.     **Smycz z amortyzatorem**

Ssmycz dla psów dużych i silnych, których zadaniem jest np. ciągnięcie sań lub roweru. Sprawdzi się także u pupili, które wyjątkowo ciągną w trakcie spacerów. 

### 4\.     **Smycz długa, przepinana**

To najlepsza smycz dla psa o raczej łagodnym usposobieniu, do codziennych spacerów. Dzięki przepięciu można zwiększyć jej długość w sytuacji, gdy nie chcemy spuszczać pupila. Jeśli smycz ma służyć jedynie bezpiecznej eskorcie psa do domu, wystarczy ją skrócić. Jest także pomocna przy trenowaniu psów młodych i szczeniąt oraz podczas oduczania ciągnięcia. 

### 5\.     **Linka dla psa**

Podobnie jak smycz z amortyzatorem, u dużego psa będzie pełniła raczej funkcję treningową niż jako akcesorium do codziennego użytku. Linki sprawdzą się u psów, których nie da się spuścić ze smyczy, ich długość waha się od 5 do 10 metrów, czasem – w przypadku wyjątkowo dużych ras – zdarzają się linki kilkunastu metrowe.
