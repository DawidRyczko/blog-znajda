---
title: "Gdzie zgłosić zaginięcie kota?"
pubDate: "2022-09-01"
description: ""
categories: 
  - "koty"
heroImage: "/Gdzie-zglosic-zaginiecie-kota-znajda-org.jpg"
---

Choć zdawać by się mogło, że na zaginięcie czy ucieczkę częściej narażone są psy, także miauczący czworonożni przyjaciele potrafią sobie zrobić eskapady, z których nie wracają do domu… Jeśli kot jest wychodzący, jego chwilowa nieobecność w domu wcale nie musi oznaczać, że zaginął. Kotek mógł po prostu nieco wydłużyć swój codzienny spacer. Problem pojawia się, gdy z domu wymyka się futrzak, który na co dzień nie opuszcza kanapy… Jak znaleźć kota, który niepostrzeżenie wymknął się z domu i może sobie nie poradzić w świecie aut, ludzi i innych zwierząt?

## **Zaginął kot – co robić?**

Jeśli nasz kot zaginął – bez względu na to, czy jest zwierzakiem wychodzącym, czy nie – dobrze jest jak najszybciej stworzyć [ogłoszenie o zaginięciu kota. Wzór](https://blog.znajda.org/jak-napisac-ogloszenie-o-zaginieciu-kota/) możecie znaleźć w Internecie lub wykonać kartkę informującą samodzielnie. Najważniejsze dane , które należy umieścić znajdziecie poniżej. 

## **Ogłoszenie o zaginięciu kota – co napisać?**

Gdy zaginął kot, ogłoszenie warto zamieścić w Internecie oraz porozwieszać w okolicy. Konieczne jest, by zawrzeć informacje dotyczące zwierzęcia – jak wygląda, jakie ma cechy charakterystyczne, wszystko to, co pozwoli na jego identyfikację. Jeśli masz taką możliwość, dobrze, by pojawiło się także zdjęcie kota. Dodatkowo:

·      opisz miejsce, gdzie ostatnio widziany był kot;

·      poinformuj, czy kot wychodził wcześniej;

·      opisz stan zdrowia zwierzęcia; 

·      podaj niezbędne dane umożliwiające złapanie zwierzaka;

·      podaj dane kontaktowe do siebie lub kogoś z rodziny.

## **Jak znaleźć kota?**

Najlepiej jest rozwiesić ogłoszenie o zaginięciu kota we wszystkich kluczowych miejscach w okolicy. Obok szkół, przedszkoli, sklepów, aptek czy przychodni. Dobrze, by informację o tym, że zaginął kot przekazać także wśród sąsiadów – być może ktoś widział naszego pupila lub natknął się na niego w trakcie spaceru z psem. Koniecznie zadzwoń do okolicznych schronisk i

gabinetów weterynaryjnych – możliwe, że komuś udało się złapać kota i zawiózł go w bezpieczne miejsce. O tym, że zaginął kotek warto wspomnieć też w Internecie. Odwiedź grupy zrzeszające osoby mieszkające w Twojej okolicy i dokładnie opisz zwierzę – być może ktoś się nim zaopiekował i szuka kontaktu do Ciebie. 

## **Co zrobić, by kot nam nie uciekał?**

Przede wszystkim – jeśli nasz kotek nie jest kotem wychodzącym – nie wolno dopuścić do sytuacji, w której zwierzę znajduje się poza domem. Dokładnie zamykaj drzwi i okna i zwracaj uwagę na to, czy kot nie wymyka się z domu podczas wchodzenia lub wychodzenia. Z kotami wychodzącymi jest nieco gorzej – nie jesteśmy w stanie przewidzieć, ile potrwa spacer i czy nasz pupil wróci. Warto zainwestować w obrożę, na której zamieścić podstawowe dane – imię kotka oraz kontakt do opiekunów. Dzięki temu, gdy ktoś znajdzie zwierzątko, będzie wiedział, z kim należy się skontaktować. Ponadto możecie zaczipować zwierzę przy najbliższej wizycie w gabinecie weterynaryjnym. Dzięki temu każdy weterynarz będzie w stanie zidentyfikować kota i poinformować właściciela. Niektórzy kociarze kupują także specjalne lokalizatory – by w czasie rzeczywistym, za pomocą GPSa kontrolować położenie spacerujących, często wychodzących kotów.
