---
title: "Kot w bloku - jaką rasę wybrać do mieszkania?"
pubDate: "2022-10-09"
description: ""
categories: 
  - "koty"
heroImage: "/Kot-w-bloku-jaka-rase-wybrac-do-mieszkania-znajda-aplikacja.jpg"
---

Spór dotyczący kwestii wychodzenia kotów tworzy oś niezgody między zwolennikami wolnego dostępu futrzaków do świeżego powietrza a tymi, którzy koty trzymają w mieszkaniach w bloku. Pamiętajmy, że zwierzę nie musi wychodzić na dwór, a kot w bloku jest naprawdę szczęśliwy. Kłopot stanowią jedynie te pupile, które większość życia spędziły dziko, z możliwością swobodnego „zwiedzania” okolicznego terytorium. Jednak kocięta, wbrew pozorom - nawet te urodzone na dworze, dość szybko przywykają się do życia w zamknięciu.

## **Kot w bloku** **– bezpieczeństwo**

Kotek, który nie wychodzi na dwór jest bezpieczny i nie stanowi zagrożenia dla innych gatunków. Pamiętajmy, że wychodzące czworonogi są narażone na atak innego zwierzęcia, ale same nie są obojętne dla ekosystemu. Dodatkowym plusem trzymania futrzaka w domu jest to, że nie musimy się martwić tym, czy nasz ukochany pupil nie [zaginął. Kotek](https://blog.znajda.org/gdzie-zglosic-zaginiecie-kota/) jest zawsze w zasięgu wzroku, a jego ewentualna nieobecność to oznaka drzemki w nowym, nietypowym miejscu. To także spokojna głowa opiekunów – nie trzeba się zastanawiać, [jak napisać ogłoszenie o zaginięciu kota oraz gdzie je umieścić](https://blog.znajda.org/jak-napisac-ogloszenie-o-zaginieciu-kota/) (pamiętajcie, by w takiej sytuacji zawsze wejść na [znajda.org](http://znajda.org/)). Jedyne, o czym musi pamiętać taki „mieszkaniowy kociarz” to kalendarz szczepień i kontrolne wizyty u weterynarza.

## **Jak wybrać kota** **do mieszkania?**

Często spotyka się tezy, że do pies lub kot do domu powinien być dostosowany… wielkością. Oznacza to tyle, że im mniejszy metraż, tym mniejszy powinien być wybrany pupil. Nie jest to do końca prawdziwe założenie – pamiętajmy, że zwierzęta żyją także w kojcach, których metraż nie przekracza kilku metrów kwadratowych, zatem bez względu na to, jak dużym mieszkaniem czy domem dysponujecie, możecie zaopiekować się zarówno sporym, jak i filigranowym kociakiem. Zdecydowanie ważniejsze jest, by nasze mieszkanie było odpowiednio zabezpieczone. Dopilnujmy, by w przyszłym „domu kota” nie znalazły się trujące dla niego rośliny, zabezpieczmy meble (te mniej spokojne koty mogą na nie wskakiwać), okna i balkony. 

Wybierając kota weźmy zatem pod uwagę nasze warunki lokalowe oraz czas, który możemy mu poświęcić – jeśli nie mamy teraz przestrzeni na naukę korzystania z kuwety, lepiej zaopiekować się kotem dorosłym. 

Zdarza się, ze właścicielom zależy na konkretnych cechach, które przejawia dana rasa. Pamiętajmy jednak, że każde zwierzątko ma indywidualny charakter, nie zawsze zbieżny z opisem „usposobienia” na stronie hodowli. Adoptowane ze schronisk czy fundacji futrzaki potrafią odwdzięczyć się ogromem miłości. 

## **Jaki kot do mieszkania****? Najpopularniejsze rasy**

Czy istnieje rasa idealna do zamieszkania w bloku? Nie. Każdy kot jest inny i nie da się jednoznacznie odpowiedzieć na pytanie, jaki kot do domu będzie właściwy – jest mnóstwo spokojnych kotów, które są niezwykle ułożone i grzeczne, ale także sporo „rozrabiaków” – rasa i wiek nie zawsze mają tu znaczenie. Są jednak koty, które cieszą się wyjątkową popularnością wśród osób wybierających pupila z myślą właśnie o mieszkaniu. 

### 1\.     **Kot perski**

 – to zwierzę o spokojnej, ale i towarzyskiej naturze. Ich specyficzna budowa sprawia, że rzadko się wspinają i wskakują na meble. Należy jednak pamiętać, że wybierając persa musimy mieć na uwadze ich futro – wymaga ono bowiem odpowiedniej pielęgnacji. 

## 2\.     **Kot rosyjski niebieski**

 – to pupil idealny! Nie jest wymagający jeśli chodzi o zabiegi pielęgnacyjne i kocha kontakt z człowiekiem. Uwielbiają zabawy i nie potrzebują dużych przestrzeni – odnajdą się za to „na wysokościach” – lubią wskakiwać na szafki czy regały. 

### 3\.     **Maine coon**

 – to duży i masywny kot. Ze względu na swój rozmiar, maine coony często sprawiają wrażenie „dzikich” i „agresywnych”. Tak naprawdę to zwierzęta o niezwykle przyjaznym usposobieniu. Kochanie zabawy z właścicielem, a jeszcze bardziej – długie wylegiwanie się na tapczanie. 

### 4\.     **Ragdoll**

 – to kot „przytulanka”. Nie tylko nie musi, ale i nie powinien być wypuszczany z domu bez nadzoru. Nie potrafi bowiem obronić się przed atakiem innych zwierząt. To doskonałe koty do bloku – lubią być brane na ręce, przytulane i głaskane. 

### 5\.     **Kot brytyjski**

 – to jedne z najbardziej spokojnych i… leniwych kotów. Przywiązują się do opiekunów, jednak nie przepadają za pieszczotami – należy rozważyć tę cechę szczególnie w kontekście obecnych w domu dzieci.
