---
title: "Gdzie zgłosić zaginięcie psa?"
pubDate: "2022-09-01"
description: ""
categories: 
  - "psy"
heroImage: "/Gdzie-zglosic-zaginiecie-psa-znajda.org-ogloszenia.jpg"
---

Zaginięcie ukochanego pupila może przydarzyć się każdemu. Nawet uporczywe nawoływanie nie przekona naszego psa do powrotu, gdy przed nosem przebiegnie m zając… Instynkt łowiecki u zwierząt jest silniejszy niż nawet „książkowe” wychowanie. Gdy piesek ucieknie, a poszukiwania nie przynoszą efektów, warto zgłosić zaginięcie zwierzęcia. 

## **Ogłoszenie o zaginięciu psa – co w nim napisać?**

Gdy zwierzę ucieknie w trakcie spaceru lub niepostrzeżenie wymknie się z posesji, warto stworzyć proste ogłoszenie, w którym opiszemy wygląd pieska wraz z niezbędnymi informacjami.  

Ogłoszenie o zaginięciu powinno zawierać:

**zdjęcie lub szczegółowy opis** tego, jak wygląda piesek, w jakim jest wieku, dobrze jest podać wszelkie niezbędne do zidentyfikowania zwierzaka dane (np. to, że ma w określonym miejscu ranę, że utyka, że gdzieś odcień sierści różni się od tej na reszcie ciała zwierzęcia); 

**opis charakteru psa** i ewentualną prośbę o złapanie lub – wręcz przeciwnie – niepodchodzenie do zwierzęcia; jeśli jesteśmy posiadaczami zwierzęcia z kłopotami behawioralnym, dobrze, by informacja o tym, jak może zachować się w kontakcie z dorosłym, dzieckiem lub innym zwierzęciem znalazła się w ogłoszeniu o zaginionym  psie; 

**charakterystykę miejsca, w którym ostatnio widziany był piesek** lub miejsce, z którego uciekł – dobrze podać także porę dnia i – jeśli jest nam znany – kierunek w którym udało się zwierzę (np.: około południa, uciekł z ulicy Poziomkowej, udając się w stronę ulicy Malinowej); 

**dane umożliwiające kontakt z opiekunem psa** – koniecznie numer telefonu i imię, opcjonalnie adres; 

**informację o stanie zdrowia psa** i ewentualnej instrukcji udzielenia mu pierwszej pomocy przez osobę, która zwierzę znajdzie. 

## **Ogłoszenie „zaginął pies” – gdzie umieścić?**

**Ogłoszenie o zaginięciu psa** najlepiej wydrukować i umieścić w widocznych miejscach w okolicy – w sklepie, przychodni, aptece, w okolicy przedszkola czy szkoły. Dobrze także przekazać lokalnym służbom (np. specjalnej jednostce straży miejskiej lub miejskiemu centrum zarządzania kryzysowego) wszelkie informacje zawarte w ogłoszeniu o zaginięciu. Możliwe, że osoby, które znalazły lub widziały naszego zwierzaka udadzą się po pomoc właśnie tam. Dobrym pomysłem jest także przekazanie ogłoszenia do schronisk i gabinetów weterynaryjnych w okolicy.

W dzisiejszych czasach powszechne jest także umieszczanie ogłoszeń o zaginionych psach w Internecie. Można to zrobić umieszczając informację wraz ze zdjęciem zwierzęcia na Facebooku lub poprzez wzmiankę na specjalnych grupach zrzeszających tzw. „psiarzy”.

**[Jak znaleźć psa](https://blog.znajda.org/uciekl-pies-jak-szybko-go-znalezc/) gdy nie wiemy, gdzie dokładnie zaginął?**

Najlepiej jest poszukać forów i grup, których członkowie mieszkają w okolicy zaginięcia pupila.  Pozwala to na uzyskanie rzetelnych informacji co do stanu i aktualnego miejsca pobytu pieska – bardzo możliwe, że ktoś z mieszkańców przygarnął zwierzę i szuka kontaktu z opiekunem. 

Możesz też skorzystać z aplikacji, w której zgłosisz zaginięcie swojego czworonoga. Wskocz na [znajda.org](https://znajda.org) i szybko umieść ogłoszenie.

Pamiętaj, że ogłoszenie o zaginięciu psa może posłużyć także złodziejom… Nie podawaj tam dokładnej rasy psa, nie pisz o osiągnięciach w konkursach ani o tym, ile warte są szczeniaki. Ogranicz się do informacji umożliwiających rozpoznanie pieska. 

Jeśli chcesz, w ogłoszeniu o zaginięciu możesz także zamieścić wzmiankę o nagrodzie dla osoby, która pomoże zlokalizować pupila.
