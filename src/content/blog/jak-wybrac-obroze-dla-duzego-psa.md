---
title: "Jak wybrać obrożę dla dużego psa?"
pubDate: "2022-09-29"
description: ""
categories: 
  - "psy"
heroImage: "/Jak-wybrac-obroze-dla-duzego-psa-znajda-aplikacja.jpg"
---

Pierwsze, co kupi świeżo upieczony właściciel psa, to zapewne obroża. To podstawowe psie akcesorium, do którego przypinamy smycz, ale oprócz tego może być też stylowym dodatkiem dla twojego czworonoga. Obroża jest również narzędziem służącym do tresury psa – krótko mówiąc, to prawdziwy must-have dla Twojego pupila. Gdy podejmujesz się wyzwania opiekowania się dużym psem, dobór odpowiedniej obroży jest niezwykle ważny. Jaka obroża dla psa o sporych gabarytach sprawdzi się najlepiej?

## Rodzaje obroży

Gdy szukamy właściwej obroży dla pupila, stoimy przed trudnym wyborem. Rodzajów jest mnóstwo – który będzie najlepiej pasował? Najczęstsze typy obroży:

- Obroża ze sprzączką – klasyczna obroża z zapięciem, jaki znajdziemy w paskach do spodni. Dobierając ją, trzeba zwracać uwagę na materiał, z którego jest wykonana, bo to od niego zależy wytrzymałość obroży.
- Obroża na klamrę – z plastikowym zamknięciem na zatrzask. Wygodne i bezpieczne dla psa, łatwe w użytkowaniu – nie bez powodu są jednym z najpopularniejszych wyborów.
- Świecąca obroża – współczesny gadżet idealny dla właścicieli, którzy oprócz wyróżniania się chcą mieć swojego psa na oku nawet w ciemności. Często nie da się ich podpiąć do smyczy, więc najczęściej kupowana jest jako dodatek do bardziej klasycznego modelu. 
- Obroża półzaciskowa – zakładana przez głowę zwierzęcia zazwyczaj jest dość luźna, ale gdy pupil gwałtownie pociągnie do przodu, robi się coraz ciaśniejsza. Ma jednak ona limit zacisku, aby nie wyrządzić psu krzywdy. 
- Obroża zaciskowa lub obroża samozaciskowa – działa bardzo podobnie do półzaciskowej, nie ma jednak limitu zacisku, przez co potrafi doprowadzić do uszkodzenia krtani psa. Używana przy skomplikowanym treningach przez profesjonalistów – stanowczo odradza się używanie jej do regularnych spacerów.
- Uzdy dla psa – zapinany pasek pod szczęką, przypominający materiałowy kaganiec. Stosowania przy tresurze psa, aby nauczył się on chodzić na smyczy – podobnie jak zaciskowa, nie jest zalecane używanie jej w innych celach.

## Którą wybrać? 

Na klamrę, ze sprzączką, półzaciskowa, a może obroża dla psa z imieniem wprost z kreskówki „Scooby-Doo”? Jaki rodzaj najlepiej sprawdzi się dla pupila o większych rozmiarach? Najważniejsze przy wyborze będzie bezpieczeństwo i komfort psa oraz wytrzymałość obroży. **[Smycz dla psa](http://znajda.org/),** szczególnie dużego, musi trzymać się solidnej obroży, która nie pęknie i nie rozepnie się, gdy nasz czworonóg mocniej szarpnie. Przede wszystkim: raczej zrezygnuj z obroży z plastikową sprzączką. Większe, silniejsze psy przy gwałtowniejszym ruchu mogą ją łatwo rozpiąć. Decydując między obrożą ze sprzączką a półzaciskową, zastanów się nad temperamentem swojego zwierzaka. Kwestie tego, jaka obroża dla psa, który ciągnie będzie najlepsza to jedno z najczęstszych pytań zadawanych przez właścicieli dużych czworonogów. Jeśli twój pupil jest skłonny do ciągnięcia za smycz na spacerze, to lepiej zainwestować w obrożę półzaciskową – pamiętaj jednak, aby była wystarczająco luźna (powinna pozwolić na wsunięcie między obrożę a szyję psa jednego palca). Obroża ze sprzączką to uniwersalne rozwiązanie dla właścicieli psów dużych ras. Musi być jednak wykonana z mocnego materiału, który nie będzie przy tym drapał psa – taśma polipropylenowa jest mocna, ale nieobszyta materiałem ma ostre brzegi. Mocna, trwała skóra będzie dobrym wyborem dla większości psów sporych rozmiarów.

## Skutki dobrania nieodpowiedniej obroży

Dlaczego znalezienie właściwej obroży dla psa jest takie ważne? Źle dobrana obraża jest jednym z powodów zaginięć psów. [Cieczka u psa](http://znajda.org/) to okres, w którym samice psów wydzielają feromony wabiące samców i zarówno suki, jak i psy są wtedy bardzo skłonne do ucieczki. Oprócz tego dochodzi jeszcze zmysł łowiecki albo zwyczajna psotliwość zwierzaka, który zachęcony ciekawym zapachem potrafi wyrwać się ze smyczy i popędzić przed siebie. Odpowiednia obroża może oszczędzić nam płaczu i zastanawiania się nad tym, [jak znaleźć psa](https://blog.znajda.org/uciekl-pies-jak-szybko-go-znalezc/). Warto też zainwestować w obrożę z lokalizatorem GPS – [ogłoszenie o zaginięciu psa](https://blog.znajda.org/gdzie-zglosic-zaginiecie-psa/) nie zawsze pomoże, gdy ukochany pupil ucieknie, a taki gadżet może pozwolić nam zapobiec nieprzyjemnej sytuacji.
