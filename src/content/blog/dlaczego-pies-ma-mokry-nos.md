---
title: "Dlaczego pies ma mokry nos?"
pubDate: "2022-09-01"
description: ""
categories: 
  - "psy"
heroImage: "/dlaczego-pise-ma-mokry-nos-znajda-org.jpg"
---

Cztery łapy, ogon, miękkie futro, mnóstwo miłości i… mokry nos! To znaki rozpoznawcze większości piesków. O ile do  pierwszych kilku cech nikt nie ma zastrzeżeń, o tyle o tym, **dlaczego pies ma mokry nos** krąży w sieci wiele legend.

Kiedy powinno nas to zaniepokoić i czy warto udać się z tym do lekarza?

## **Pies ma mokry nos… czyli jest zdrowy!**

Psy będące posiadaczami mokrego nosa to zdrowe i godne do naśladowania „okazy”. 

U czworonogów posiadanie wilgotnego i lekko chłodnego noska jest bowiem pożądane i nie powinno być powodem do zmartwień. 

### **Czemu jednak w ogóle pies ma mokry nos?**

Za specyficzną wilgoć i chłód psiego nosa odpowiada nadprodukcja łez. Obmywają one gałki oczne zwierzęcia, a następnie spływają w okolice nosa. Psy instynktownie … oblizują łzy. Para wodna – będąca wynikiem tego działania – również ma wpływ na stan noska pupila.

## **Czy mokry nos przydaje się psu?**

Tak! Pies oblizuje nosek, bo wilgotny nos poprawia jego zdolność do wąchania rzeczy. Działa to podobnie, jak wilgotna, zbierająca kurz ściereczka – cząsteczki zapachowe przyczepią się do mokrego noska i pozwolą naszemu pupilowi sprawniej poznawać świat. 

Dodatkowo, chłodzenie przez psa nosa obniża temperaturę krążącej w nim krwi i pozytywnie wpływa na schłodzenie całego ciała. 

## **Suchy nos – czy należy udać się do weterynarza?**

Zdarza się, że pies, który na ogół ma mokry nos, po przebudzeniu będzie miał ten nos… suchy. Nie ma tu powodu do zmartwień – suchy nos może pojawić się u zwierzaka, który dużo przebywał w klimatyzowanym lub suchym pomieszczenie.  

Suchość nosa może być także skutkiem wygrzewania się na słońcu. Najczęściej nos psa w ciągu dnia na przemian staje się suchy i mokry. 

Zdarza się jednak, że suchy nos jest oznaką kiepskiego nawodnienia – należy wtedy zwrócić uwagę na częste picie wody przez zwierzaka. 

Pamiętajcie, że suchy i ciepły nos nie jest podstawą do oceny stanu zdrowia psa. Nawet gdy pies ma mokry nos, może zachorować. Konieczna jest obserwacja i szybkie reagowanie!

## **Jak dbać o nos psa?**

Bez względu na to, czy nasz pupil ma suchy, czy mokry nos, należy stosować odpowiednią pielęgnację – dobrze sprawdza się tutaj naturalne kosmetyki i kremy z filtrem (szczególnie latem). Pamiętajcie, by ich skład nie zaszkodził naszym czworonożnym przyjaciołom w trakcie lizania nosa.

Niektóre z ras wymagają dodatkowej pielęgnacji nosa, oczu czy uszu.
