---
title: "Cieczka u psów - jak nie zwariować?"
pubDate: "2022-09-29"
description: ""
categories: 
  - "psy"
heroImage: "/Cieczka-u-psow-jak-nie-zwariowac-znajda-org.jpg"
---
**Cieczka u suk** jest związana z osiągnięciem przez psa dojrzałości płciowej. Zazwyczaj jest to trudny moment zarówno dla pieska, jak i jego opiekuna. Zwierzę podczas tego okresu staję bardzo rozdrażnione oraz nadpobudliwe. Jest to czas, który wymaga od właściciela szczególnego zaangażowania. To właśnie psiarze, którzy mają ten etap jeszcze przed sobą, zadają najwięcej pytań. 

Kiedy występuje **cieczka u psów**? Ile powinna trwać? Co robić, aby ulżyć psu w tym czasie? Kiedy najlepiej pokryć psa?

# Czym jest cieczka u suki?

Pierwsza cieczka u psa pojawia się pomiędzy 6, a nawet 18 miesiącem życia. Wszystko jest zależne od rasy psa czy jego wielkości. Mniejsze pieski dojrzewają nieco wcześniej zarówno pod względem fizycznym, jak i płciowym. 

Zachowanie suczek zmienia się zależnie od fazy w której aktualnie się znajduje.  W czasie kiedy trwa cieczka pojawiają się cztery jej etapy, które regulowane są przez hormony płciowe. Są to kolejno:

\- **proestrus**\- faza, w której organizm przygotowuje się do rozmnażania. Trwa od 7 do 10 dni. Suka nie jest jeszcze płodna i do samców odnosi się raczej wrogo;

**\- estrus-** faza cieczki właściwej, która trwa około 9 dni. Suczka jest wtedy najbardziej atrakcyjna dla samców i płodna;

\- **diestrus**\- trwa około 5 dni i w jej trakcie wydziela się hormon, który jest odpowiedzialny za podtrzymanie ciąży. Co ważne, wydziela się on niezależnie od tego, czy doszło do zapłodnienia;

\- **anestrus**\- najdłuższa faza, która trwa od 2 do nawet 10 miesięcy. W tym czasie organizm regeneruje się i przygotowuje do kolejnej cieczki.

## Ile trwa cieczka u psa?

Na to pytanie trudno udzielić jednoznacznej odpowiedzi, wiele zależy od przebiegu poszczególnych faz opisanych powyżej. Przyjmuje się jednak pewną średnią- 3-4 tygodnie. Jest to mniej więcej 21 dni. Należy także pamiętać, że czas trwania rui zależy od wielkości psa. 

## Jakie są objawy cieczki? 

Ruja u psów charakteryzuje się wydzieliną z pochwy o różnym kolorze, zależnym od fazy cyklu. Początkowo krwawienie ma ciemnoczerwony kolor, następnie różowy, przechodzi w mleczną barwę, by na końcu znów wrócić do głębokiej czerwieni. Podczas tego okresu zmienia się wygląd sromu u suki. W pierwszych fazach staję się twardszy i mocno ukrwiony, następnie wiotczeje. 

Zachowanie naszego pupila również ulega wahaniom i zmianom, na co należy zwrócić szczególną uwagę jeśli chcemy dopuścić do rozrodu lub wręcz przeciwnie, kiedy chcemy za wszelką cenę uniknąć niechcianej ciąży. 

Etap cieczki właściwej to najtrudniejszy okres dla właścicieli, którzy chcą jak najbardziej uniknąć zbliżeń swojego pieska oraz ciąży. Suka zazwyczaj nie słucha się na spacerze, nie reaguje na komendy i potrafi uciec. Zwierzak biegający po ogrodzie również nie jest bezpieczny. Zdarza się, że kopulacja psów odbywa się przez ogrodzenie. Suki przekopują się pod ogrodzeniem lub są chętne na odwiedziny swoich adoratorów. 

[Jak znaleźć psa](https://blog.znajda.org/uciekl-pies-jak-szybko-go-znalezc/), kiedy ucieknie? Najlepiej napisać [ogłoszenie o zaginięciu psa](https://blog.znajda.org/gdzie-zglosic-zaginiecie-psa/) oraz zacząć natychmiastowe poszukiwania. W tym okresie zaleca się wychodzenie na spacery, gdzie jesteśmy w stanie uniknąć spotkania z innymi czworonogami. Pamiętaj również o trzymaniu pupila cały czas na smyczy. 

Najważniejszym zadaniem opiekuna jest uzbrojenie się w cierpliwość i właściwe dbanie o zwierzaka. W razie jakichkolwiek komplikacji należy niezwłocznie udać się na wizytę do weterynarza. Jeśli występuje intensywne plamienie, warto zaopatrzyć się w specjalne majteczki dla pieska, które temu zapobiegną. Nie musicie się martwić o zmniejszenie się apetytu waszego czworonoga. To naturalne i powiązane z rują.
